464 Ρ. OVIDII NASONIS

Non manifesta tamen: quum vero sustulit acre
A pecudum fibris ad Cipi cornua lumen3 580
“Rex‚” ait, “ o salve: tibi enim, tibi, Cipe, tuisque
Hic locus, et Latiae parebunt cornibus arces.
Tu modo rumpe moram, portasque intrare patentes
Appropera: sic fata jubent : namque Urbe receptus
Rex eris, sceptro tutus potiere perenni.’' 585
Rettulit ille pedem, torvamque a moenibus Urbis
Avertens faciem ; “ Procul, ah! procul omina‚”
dixit, 587
“ Talia Di pellant, multoque ego justius aevum
Exul agam, quam me videant Capitolia 1·egem.”
Dixit3 et extemplo populumque gravemque sena-
Convocat: ante tamen pacali cornua lauro [tum

Velat‚ et aggeribus factis a milite forti

Insistit, priscoque Deos e more precatus,

“ Est‚” ait, “ hic unus, quem vos nisi pellitis urbe,
Rex erit: is qui sit, siguo, non nomine, dicam.

580. Cornua ex antiquissima idea
symbolum potentiae et majestatis.
Hinc in numis multi reges illa sibi
tribuerunt3 vide spanhemium de Usu
et praest. numis. dissertat. vii. Aroes
etiam de finibus dici, docet Burman-
nus ad Virgilium, Georg. ii. 172.

586. Rettulit pedem, nempe cohor-
rescens3 Phaedrus, II. fab. i. 6. Fe-
roque viso retulit retro pedem. Et tali
horrore etiam omina averti credebant3
Theophr. ch. 16. Lenzius vero expli-
cat: non ingressus est urbem. Tor-
vam, indignationem generosam prae se
ferentem; Horat. III. Od. v. 44.
Regulus virilem Torvus humi posuit
vultum. Eme agam ,- et egit auctore
Valerio.

590. Populum—conromu] Non vi-
deo, quomodo extra urbem extemplo
populum et senatum convocare potue-

rit. Gravem propter auctoritatem.
Pacalis laurus, ut pacalis olea, vi.111.
ubi vide notam. Victoriae et triumphi
signum nunc non erat. Plinius, xv.
30. de lauro: “ Ipsa pacifera. ut
quam praetendi etiam inter armatos
hostes quietis sit indicium.’' Velare
in hac re verbum proprium. Apparet
autem, exigua fuisse illa cornua.
Aggeribus alio tempore a milite factis,
nunc verba facturus, loco tribunalis
utitur.

593. Deos precatus] Virg.AEn. xi.
301. “ Praefatus Divos solio sic infit
ab alto.'' Ibi Servius: “ More anti-
quo3 nam majores nullam orationem,
nisi invocatis numinibus inchoabant.’'
Lenzius contra preces commemorat,
quas triumphaturi ante urbem facie-
bant. Cipus vero non triumphaturus
erat‚sed dicturus. Famularim servilia.

